### Меджусловіанскы круг

Тут обнародуіут се вопросы (е проблемы) до меджусловіанского круга (дале МК), а также рѣшеніа, ктори были приіетыми на кругах с повода тых вопросов.

#### Вопросы (е Пытаніа)
##### 16.12.2020
###### Вопрос 1

Обрамити просту азбуку дліа читаіучих кирилицу народов на основѣ сучасноі (на 16 снѣжніа 2020-го рока) кирилицы комисиіного меджусловіанского извода, разважаіучи не само іедну разумливост дліа кириличных словіан, а іешче равнозначно и етимологичины, и традициіны подход до правописа.

Изходна азбука:
```
А Б В Г Д ДЖ Е Є Ж З И Ы Ј К Л Љ М Н Њ О П Р С Т У Ф Х Ц Ч Ш
```

Неизгоде сут такове:

1. Одсучство "Ѣ", іак етимологично-традициіноі буквы, ктора в различному обраміала се в разных словіанскых кирилицах, іак "Е" в русском книжном, и србскоі екавицѣ, іак "Ѣ" в русском традициіном, іак "Я" в болгарском и бѣлорусском, іак "І" в украіинском и русинском, іак "ЈЕ" в србскоі іекавицѣ. Оставіеніе буквы іак "Е" или нѣкаковоі іествуіучеі в сегдашных азбуках прѣдставіаіе се невѣрным, наприклад "Є", іербо буде смучати напрво носителев тых азбук, и ктому чловѣков вѣдаіучих традициіне азбуке.

2. Склеіены іерик "Ь" со литерами "Л" и "Н", тоіест "Њ" и "Љ", може смучати не србопишучих користников меджусловіанского іезыка, наприклад, русов, бо често не іест іасным, каковы додаточны смысл даіе се тым буквам.

3. Диграф "ДЖ" в азбукѣ смучаіе, іакбы нѣкакова іедна литера.

4. Іота "Ј" смучаіе русов, украіинцев, бѣлорусов, и болгар, іербо азбуке тых іезыков не обсегаіут (е вкліучаіут) таковоі литеры, а користима на тых земех латиница често прѣдставіаіе смысл буквы "J" іак Ж или ДЖ, же прѣдставіаіе недоразумѣніе.

5. Прѣгледати дозволимост користаніа буквы "Ы" в кирилицѣ, замѣнив на "У" или "И" зависно од контекста.

#### Кругы
##### 16.12.2020
###### Состав круга

* Павел "Малъ" Скрылев
* Іегор Карпов
* Никола Кузнецов
* Стефан Маринов
* Никола Раічевич

16-го снѣжніа 2020-го рока МК собрал се и постановил рѣшеніе 1 по вопросу 1:

###### Рѣшеніе 1

1. Користати етимологичны "Ѣ" в всѣх случаіах іак "Ѣ" в кириличноі азбукѣ.

2. Изкиднути "Њ" и "Љ" из азбуки. Меккост означати чрѣз букву "І" послѣ сугласки, посрѣди и в почелу слова, напр. "Іаков", "недоразуменіе", а на конце слова в начелном взору изкидывати, але в падежах користати: "ден" -> "дніа".

3. Изкиндути "ДЖ" из азбуки іак диграф.

4. Пременити іоту "Ј" на "І / і" іак боле сходны по смыслу знак, близкы и русскому "Й" и србскому и македонскому "Ј", же бы "І" читала се и раземѣла се іак сугласка и послѣ иноіе сугласке и послѣ самогласке,

5. Послѣ нѣкаковых покушеніев о смыслу буквы "Ы" дліа србов, рѣшено было оставити "Ы" в азбукѣ.

Цѣлева азбука добыта была такова:
```
А Б В Г Д Е Ж З И І К Л М Н О П Р С Т У Ф Х Ц Ч Ш Ы Ѣ
```
